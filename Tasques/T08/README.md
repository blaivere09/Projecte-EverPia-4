# T08: Auditoria de Qualitat i Estandardització de Servidors (tasca individual)

## Breu descripció

### Introducció

Benvinguts, equip!  

Durant les darreres setmanes hem implementat serveis complexos per als nostres clients:  

- Servidors de fitxers (**NFS**)  
- Impressió (**CUPS**)  
- Autenticació (**LDAP**)  
- I més  

Però cap d'aquests serveis avançats no pot funcionar de manera fiable si els fonaments del **sistema operatiu són febles**.  

Un servidor amb configuració de xarxa incorrecta, permisos mal assignats o paquets sense actualitzar és **un risc de seguretat i una futura incidència garantida**.  
A EverPia, la nostra reputació es basa en la **robustesa**.

---

## La Vostra Missió: Auditoria i Estandardització del Servidor Base

Abans de desplegar el proper servei avançat, farem un pas enrere per consolidar la base.  

Aquesta activitat és una **auditoria interna** i una pràctica del nostre **"Protocol de Desplegament Estàndard" (SOP - Standard Operating Procedure)**.

Heu de demostrar que sou capaços de:

- Desplegar una nova màquina virtual (**Ubuntu Server**) des de zero  
- Aplicar el nostre **protocol de configuració bàsica**  

Aquestes tasques fonamentals són essencials perquè tot consultor júnior domini l'entorn abans de tocar els sistemes d'un client.

> Prepareu-vos, un cop finalitzada la fase d’entrenament, haureu de superar una **prova pràctica de validació** per obtenir la vostra certificació **SOP-Specialist**.

---

## Fase d'entrenament

Per practicar els vostres coneixements:

- Utilitzeu l’**OVA disponible**  
- Realitzeu les tasques indicades al document **Projecte4-TascaSOP** (disponible per descarregar)  
- No cal lliurar cap activitat, però **presteu atenció** per entendre el funcionament

---

## Certificació

Ha arribat el dia de demostrar el vostre nivell **SOP Specialist**:

- Superareu un exigent **examen pràctic** que posarà a prova els vostres coneixements  
- Podreu portar **únicament un full manuscrit** amb les anotacions que considereu necessàries

<p align="center">
  <img src="img/capt1.png" alt="Descripció">
</p>
