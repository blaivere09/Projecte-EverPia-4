# T07: Accés remot. Serveis d’assistència remota (tasca en parelles)

## Breu descripció

Molt bé, equip!  

Fins ara hem vist eines per administrar servidors (**SSH, RDP, VNC**).  
Però la realitat de la nostra feina a EverPia és que gran part de les hores facturables provenen del **suport directe a l’usuari final (Helpdesk)**.

Quan un client truca perquè:

- "El PDF no s'obre"
- "Li ha desaparegut una icona"
- "La impressora no imprimeix"

No li podem demanar que configuri una VPN o obri el port 3389 del seu router.  
Necessitem una **eina d’assistència remota sota demanda**: ràpida, fiable, segura i que funcioni en segons, fins i tot en xarxes restrictives.

<p align="center">
  <img src="img/capt1.png" alt="Descripció">
</p>

La direcció d’EverPia ha decidit **estandarditzar l’eina oficial** per a aquestes tasques.  
La vostra missió en parelles és **analitzar el mercat i proposar la millor solució**, i després crear la **documentació que faran servir tècnics i clients**.

---

## Fase 1: Anàlisi Comparativa i Selecció de la Solució

### Tasques

1. **Investigar quatre alternatives populars d'assistència remota**:  
   - Obligatori: **TeamViewer, AnyDesk, Google Remote Desktop**  
   - Quarta opció: a la vostra elecció

2. **Crear una Taula Comparativa** basant-se en els següents criteris clau:  
   - **Facilitat d'ús (per al client):** Requereix instal·lació? És portable? Com de senzill és passar-nos l'ID?  
   - **Disponibilitat (Sistemes Operatius):** Funciona a Windows? macOS? Linux? (Vital per entorns mixtes)  
   - **Model de Preu (Llicència):** Gratuït per a ús comercial? Cost llicència tècnic? Limitacions de la versió gratuïta

3. **Presentar una Recomanació:**  
   - Basant-vos en la taula, recomanar oficialment una eina per a l’adopció a EverPia.  
   - Justificar la millor opció segons **facilitat, funcionalitat i cost**.

---

## Fase 2: Creació de les Guies d'Ús (Documentació)

Un cop seleccionada l’eina, heu de crear la **documentació oficial** amb dos enfocaments:

### Guia 1: Manual per al Tècnic (Intern d’EverPia)

- Destinada a futurs becaris i tècnics que s’incorporin.  
- Incloure (amb captures de pantalla):  
  - Com instal·lar la versió completa/tècnica de l’eina  
  - Com iniciar una sessió de suport  
  - Com gestionar funcions clau (transferència d'arxius, canvi de pantalla, reinici remot)  
  - Bones pràctiques de seguretat (tancar sessió, no desar contrasenyes dels clients)

### Guia 2: Manual per al Client (Usuari Final)

- Destinada a clients amb incidències.  
- Ha de ser **extremadament simple, visual i no tècnica**.  
- Incloure (amb captures de pantalla clares):  
  - Enllaç o manera de descarregar el mòdul "Quick Support" (sense instal·lació)  
  - On fer clic exactament  
  - Com identificar i comunicar l’ID de sessió i contrasenya  
  - Com acceptar la petició de connexió

---

## Materials i links de suport

- [Qué software instalar a tus familiares/amigos para darles soporte remoto – Genbeta](https://www.genbeta.com/a-fondo/que-software-instalar-a-tus-familiares-amigos-para-darles-soporte-ayuda-remoto)  
- [Necesitas escritorio remoto: RustDesk gratis y ideal – Genbeta](https://www.genbeta.com/herramientas/necesitas-escritorio-remoto-puedes-decirle-adios-a-teamviewer-rustdesk-gratis-e-ideal-para-usar-pc-movil)  
- [Chrome Remote Desktop – Genbeta](https://www.genbeta.com/herramientas/chrome-remote-desktop-que-como-funciona-como-puedes-usarlo-para-controlar-tu-pc-forma-remota)



